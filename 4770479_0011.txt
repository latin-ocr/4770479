Quas scripta commentatione de vocabulis vel pugnam vel p u gnare significantibus Quaestiones
Lexilogicas ad Homerum pertinentes ¹) inchoavi, earum partem aliquam huie quoque· scholarum
'indici praeponere ad iuvenum Homeri carmina legentium studia incitanda et adiuvanda non inutile
esse arbitror. Quemadmodum illa disputatione id potissimum egi, ut in synonymorum quorundam
usum et significationem inquirerem, ita etiamnunc eadem occasione oblata in eodem argumento
versari et qui usus esset quaeque significatio verborum φρονεῖν, νοεῖν, γιγνώσκειν exponere con·
stitui. Et quoniam discipulorum potissimum, ut par est, rationem habendam aese iudicavi omissa
originis quaestione — talia enim ad diversum librorum genus pertinent reconditae doctrinae
plenorum — haec duo mihi proposui, primum ut quam plurimis unumquodque vocabulum
exemplis inlustrarem‚ quibus de usu et significatione iudicium fieri posset, deinde ut, qui loci
aliquid difficultatis habere viderentur, eos explicarem et in patrium sermonem converterem.
Editionem Baeumleinii secutus sum ita, ut si quid displiceret, cur statuerem mutandum esse,
adderem.

Vocabulorum φρήν, φρονεῖν, νόος, νοεῖν, γιγνώσκειν qui sit usus in
Homeri carminibus.

Φρήν.

Loquendi formula κατὰ φρένα καὶ κατὰ θυμόν vicies semel apud Homerum legitur ante-
cedentibus verbis vel φράζεσθαι δὴ ἔπειτα α 294. Ο 163, vel μερμήριξε δ’ ἔπειτα δ 117, κ 151
(μερμήριξα), ω 235, Ε 671, vel πολλὰ δὲ μερμήριζε υ 10, vel τρὶς μὲν μερμήριξε Θ 169 (et
μερμήριξε κατὰ φρένα Β 3), vel ἕως ὁ ταῦθ’ ὥρμαινε δ 120, ε 365, 424, ζ 118 (ἑζόμενος δ’
ὥρμαινε), A 193, A 411, Ρ 106, Σ 15 (et omisso κατὰ θυμόν Κ 507), vel εὖ γὰρ ἐγώ τόδε οἶδα
ο 211, (ubi Troiam interituram esse minus apte a Pisistrato, Nestoris filio, firmissime adseveratur,
quam) A 163 (eius urbis exitium ab Agamemnone pro certo affirmatur et) Z 447 (ab Hectore
praesagitur ²), vel denique νήπιος, οὐδ’ ἐνόησε Y 264 et (in versus particula) αἵ μ’ ἐρέθουσι
δ 813. His locis φρήν respondet Latinorum voci mens (Sinn), vocabulum θυμός de animo
(Gemiith) intellegendum est ⁸). Praeterea numeri singularis exempla haec leguntur: δ 102 γόῳ
φρένα τέρπομαι, nam lacrimis dolores minuuntur, θ 131 πάντες ἐτέρφθησαν φρέν’ ἀέθλοις, ubi
numerum pluralem exspecta8‚ sed eadem ratio est ρ 174 ἐτέρφθητε φρέν’ ἀέθλοις. A 474 ὁ δὲ
φρένα τέρπετ’ ἀκούων, Ι 186 τὸν δ’ εὗρον φρένα τερπόμενον et de Jove Y23 ἔνθ’ (in Olympo)

 

1) »Ueber die homerischen Ausdrfieke fiir Kampf und Kimpf e n«, cuiue commentationis pare prior
praeposita eet progr-animati huius gymnasii a. 1859. edito, a. 1865. altera.

2) Cf. Fulda Untereuehungen p. 106 sq.

3) De significatione huius loquendi formulae conf. Fulda p. 105 et 109.

